LIBER XXXV· CAP. XV. 517

isse. Tum risum obortum Scipioni, et subjecisse: U. C. ⁵59·
Quidnam tu diceres, si me vicisses? Tum me vero, Α· C· ¹9³·
inquit, et ante Alexandrum, et ante Pyrrhum, et ante
omnes alios imperatores csse. Et perplexum Punico
astu responsum, et inprovisum adsentationis genus
Scipionem movisse, quod e grege se imperatorum

velut inaestimabilem secrevisset.

XV. Villius ab Epheso Apameam processit: eo
et Antiochus, audito Romanorum legatorum ad-
ventu, obcurrit: Apameae congressis disceptatio ea-
dem ferme fuit„ quae Bomae inter Quinctium et le- Moritur reo
gatos regis fuerat. Mors nunciata Antiochi, filiigis filius.
regis, quem missum paullo ante dixeram in Syriam,
diremit conloquia. Magnus luctus in regia fuit,
magnumque ejus juvenis desiderium: id enim jam
specimen sui dederat, ut, si vita longior contigisset,
magni justique regis in eo indolem fuisse adpareret.
Quo carior acceptiorque omnibus erat, eo mors
ejus suspectior fuit, gravem successorem eum 'in-
stare senectuti suae patrem credentem, per spadones
quosdam, talium ministeriis facinorum acceptos re-
gibus, veneno sustulisse. Eam quoque caussam
clandestino facinori adjiciebant, quod, quum Se-
leuco filio Lysimachiam dedisset, Antiocho quam
similem daret sedem, ut procul ab se honore eum
quoque ablegaret, non habuisset.- Magni tamen
luctus species per aliquot dies regiam tenuit: le-
gatusque Romanus, ne alieno tempore incommodus
obversaretur, Pergamum concessit. Rex Ephesum,
omisso, quod inchoaverat, bello, rediit: ibi, per
luctum regia clausa, cum Minione quodam, qui
princeps amicorum ejus erat, secreta consilia agita—
vit. Minio, ignarus omnium externorum, viresque

 

