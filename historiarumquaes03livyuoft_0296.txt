U. C. 552.
Α. C. 200.

286 Τ. mvn

tam: nec, ad quos pertineat facinus, vestigia ulla ex-
stare. Indigne passus senatus, non cessari ab sacri-
legiis, et ne Pleminium quidem, tam clarum recens-
que noxae simul ac poenae exemplum, homines deter-

 

rere. C. Aurelio consuli negotium datum, ut ad
praetorem in Bruttios scriberet: senatui placere,
quaestionem de expilatis thesauris eodem exemplo ha-
beri, quo M. Pomponius praetor triennio ante habuisset,
Quae inventa pecunia esset, reponi ,- si quo minus in-
ventumforet, expleri .· ac piacularia, si videretur, sicut*
ante pontifices censuissent, fieri caussa expiandae viola-
tionis ejus templi. Prodigia etiam sub idem tempus
pluribus locis nunciata acciderunt. In Lucanis coe-
lum arsisse adferebant. Priverni sereno per diem
totum rubrum solem fuisse. Lanuvii templo Sospitae
Junonis nocte strepitum ingentem exortum. Jam
animalium obscoeni foetus pluribus locis nunciaban-
tur: in Sabinis incertus infans natus, masculus an 1
femina esset: alter sexdecim jam annorum item am,-
biguo sexu inventus. Frusinone agnus cum suillo
capite, Sinuessae porcus cum capite humano natus:
in Lucanis in agro publico equuleus cum quinque
pedibus. Foeda omnia et deformia, errantisque in
alienos foetus naturae visa. Ante omnia abominati
semimares, jussique, in mare extemplo deportari:
sicut proxime, C. Claudio, Μ. Livio consulibuS,
deportatus similis prodigii foetus erat. Nihilo minus
decemviros adire libros de portento eo jusserunt.
Decemviri ex libris res divinas easdem, quae proxime
secundum id prodigium factae essent, imperarunt:
carmen praeterea ab ter novenis virginibus cani per
urbem jusserunt, donumque Junoni Reginae ferri.

