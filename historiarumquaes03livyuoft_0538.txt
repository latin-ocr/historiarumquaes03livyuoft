526 τ. mvn

ug 560·t1·is, qui nunciavit, Antiochum regem Hellespontum

A' ' 1⁴⁵³⁹'cum exercitu transisse3 et AEtolos ita se parare, ut
sub adventum ejus in armis essent. Et Eumeni ab-
senti, et praesenti Attalo gratiae actae: et aedes libe-
rae, locus, lautia decreta, et munera data, equi duo,
bina equestria arma, et vasa argentea centum pondO,
et aurea viginti pondo.

XXIV. Quum alii atque alii nuncii bellum in-
stare adferrent, ad⁰rem pertinere visum est, consules
primo quoque tempore creari. Itaque senatuscon-
sultum factum est, ut M. Fulvius praetor literas ex-
templo ad consulem mitteret, quibus certior fieret,
senatui placere, provincia exercituque tradito lega-
tis, Romam reverti eum, et ex itinere praemittere
edictum, quo comitia consulibus creandis ediceret.
Paruit his literis consul, et, praemisso edicto, Ro-
mam venit. Eo quoque anno magna ambitio fuit,
quod patricii tres in unum locum petierunt, P. Cor-
nelius Cn. F. Scipio, qui priore anno repulsam tule-
rat, et L. Cornelius Scipio, et Cn. Manlius Vulso.
P. Scipioni, ut dilatum viro tali, non negatum, ho-
norem adpareret, consulatus datus est: additur ei
de plebe collega, Μ’. Acilius Glabrio, Postero die
praetores creati, L. AEmilius Paullus, M. AEmilius
Lepidus, M. J unius Brutus, A. Cornelius Mammula,
C. Livius, et L. Oppius 3 utrique eorum Salinator
cognomen erat. Oppius is erat, qui classem triginta
navium in Siciliam duxerat. Interim dum novi ma-
gistratus sortirentur provincias, M. Baebius a Brun-
disio cum omnibns copiis transire in Epirum est
jussus, et circa Apolloniam copias continere: et
M. Fulvio praetori urbano negotium datum est, ut
quinqueremes novas quinquaginta faceret.

 

