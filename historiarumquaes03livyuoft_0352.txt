U.C. 554.
A. C. 198.

Irrito
eventu.

342 T. mvn

postulatorum consulis erat, praesidia ex civitatibus
rex deduceret: iis, quorum agros urbesque popula-
tus esset, redderet res, quae comparerent: ceterorum
aequo arbitrio aestimatio fieret. Philippus aliam ali-
arum civitatium conditionem esse respondit. Quas
ipse cepisset, eas liberaturum. Quae sibi tradita> α ma-
joribus essent, earum haereditaria ac justa possessione
non excessurum .· si quas quererentur belli clades ece ci-
vitates, cum quibus bellatum soret5 arbitrio, quo vel-
lent, populorum, cum quibus pax utrisque fuisset, se
usurum. Consul, Nihil ad id quidem arbitro aut ju·-
dice opus esse, dicere. Cui enim non adparere, ab eo,
qui prior arma intulisset, injuriam ortam ,9 nec Philip-
pum ab ullis bello lacessitum, ipsum priorem vim omni-
busfecisse. Inde quum ageretur, quae civitates libe-
randae essent, Thessalos primos omnium nominavit
consul: ad id vero adeo accensus indignatione est
rex, ut exclamaret, quid victo gravius imperares, T.
Quincti ‚9 atque ita se ex conloquio proripuit: et
temperatum aegre est, quin missilibus, quia diremti
medio amni fuerant, pugnam inter se consererent.
Postero die per excursiones ab stationibus primo in
planitie, satis ad id patenti, multa levia commissa
proelia sunt: deinde recipientibus se regiis in arta
et confragosa loca, aviditate accensi certaminis eo
quoque Romani penetravere. Pro his ordo, et mi-
litaris disciplina, et genus armorum erat, aptum ur-
gendis regiis : pro hoste loca, et catapultae ballistae-
que, in omnibus prope rupibus, quasi in muris, dis-
positae. Multis hinc atque illinc vulneribus acceptis,
quum etiam, ut in proelio justo, aliquot cecidissent,
nox pugnae finem fecit.

XI. Quum in hoc statu res esset, pastor quidam,

