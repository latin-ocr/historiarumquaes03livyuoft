U.C. 552.
Λ. C. 200.

Ducit
Amen-as.

298 T. LIVII

bis quum venisset, paucis vix, qui sepelirent bello
absumtos, relictis, aeque raptim ac venerat, trans-
gressus ponte Euripum, per Boeotiam Athenas du-
cit, pari incepto haud disparem eventum ratus re-
sponsurum: ct respondisset, ni speculator, (heme-
rodromos vocant Graeci, ingens die uno cursu eme-
tieutes spatium‚) contemplatus regium agmen e
specula quadani, praegressus nocte media Athenas
pervenisset. Idem ibi somnus, eademque negligen-
tia e1·at,‘quae Chalcidem dies ante paucos prodide-
rat. Excitati nuncio trepido et praetor Athenien-
sium, et Dioxippus praefectus cohortis mercede mili-
tantium auxiliorum, convocatis in forum militibus,
tuba signum ex arce dari jubent, ut hostes adesse
omnes scirent: ita undique ad portaS, ad muros
discurrunt. Paucas post horas Philippus, aliquanto
tamen ante lucem, adpropinquans urbi, conspectis
luminibus crebris, et fremitu hominum trepidantium
(ut in tali tumultu) exaudito, sustinuit signa: et
considere ac conquiescere agmen jussit, vi aperta
propalam usuruS, quando parum dolus profuerat.
Ab Dipylo accessit: porta ea, velut in ore urbis
posita, major aliquanto patentiorque, quam ceterae,
est: et intra eam extraque latae sunt viae, ut et op-
pidani dirigere aciem a foro ad portam possent: et
extra limes mille ferme passuS, in Academiae gym—
nasium ferens, pediti equitique hostium liberum
spatium praeberet. Eo limite Athenienses cum At-
tali praesidio et cohorte Dioxippi, acie intra portam
instructa, signa extulerunt. Quod ubi Philippus vi-
dit, habcre se hostes in potestate ratus, et diu op-
tata caede (neque enim ulli Graecarum civitatium in-
festior erat) expleturum, cohortatus milites, ut, se

