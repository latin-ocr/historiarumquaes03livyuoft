 

LIBER XXXV· CAP. XXXV· 541

et comitate ac benignitate ducis etiam non injucundum U. C. 560,
fieri posse. Educi inde frequenter ante urbem inA'C‘¹⁹⁷’
campum ad Eurotam amnem coepere. satellites ty-
ranni media fere in acie consistebant, tyrannus cum
tribus summum equitibus, inter quos plerumque
Alexamenus erat, ante signa vectabatur, cornua ex-
trema invisens 3 in dextro cornu AEtoli erant, et qui
ante auxiliares tyranni fuerant, et qui venerant mille
cum Alexameno. Fecerat sibi morem Alexamenus,
nunc cum tyranno inter paucos ordines circumeundi,
monendique eum, quae in rem esse videbantur ς nunc
in dextrum cornu ad suos adequitandiJ mox inde,
velut imperato, quod res poposcisset, recipiendi se
ad tyrannum. Sed, quem diem patrando facinori
statuerat, eo paullisper cum tyranno vectatus, quum
ad suos concessisset, tum equitibus ab domo secum
missis, Agenda, inquit, res est, juvenes, audendaque,
quam me duce inpigre exsequi jussi estis. Parate ani-
mos dextrasque, ne quis in eo, quod me viderit facien·
tem, cesset. Qui cunctatussuerst, et suum consilium
meo interponet, sciat sibi reditum ad penates non esse.
Horror cunctos cepit: et meminerant, cum quibus
mandatis exissent. Tyrannus ab laevo cornu venie-
bat. Ponere hastas equites Alexamenus jubet, et se
intueri: colligit et ipse animum confusum tantae co-
gitatione rei. Postquam adpropinquabat, inpetum
facit, et, transfixo equo, tyrannum deturbat. Ja-
centem equites confodiunt: multis frustra in lori-
cam ictibus datis, tandem in nudum corpus vulnera
pervenerunt: et, priusquam *a media acie subcurre-
retur, exspiravit.

XXXVI . Alexamenus cum omnibus AEtolis citato
gradu ad regiam occupandam pergit. Corporis cus-⁵

