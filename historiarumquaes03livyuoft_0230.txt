U. C. 549.
Î‘. C. 2023.

220 T. L1V11

ditionem, factum. Duae subinde urbes captae di-
reptaeque: ea praeda, et quae castris ex incensis et
igne rapta erat, militi concessa est. Syphax octo
millium ferme inde spatio loco communito consedit.
Hasdrubal Karthaginem contendit, ne quid per me-
tum ex recenti clade mollius consuleretur: quo tan-
tus primo terror est adlatus, ut, omissa Utica, Kar-
thaginem crederent extemplo Scipionem obsessurum.
Senatum itaque suffetes (quod velut consulare impe-
rium apud eos erat) vocaverunt. Ibi e tribus (una
de pace legatos ad Scipionem decernebat: altera
Hannibalem ad tuendam ab exitiabili bello patriam
revocabat: tertia Romanae in adversis rebus con-
stantiae erat5 reparandum exercitum, Syphacemque
hortandum, nc bello absisteret, censebat) haec sen-
tentia, qnia Hasdrubal praesens Barcinaeque omnes
factionis bellum malebant, vicit. Inde delectus in
urbe agrisque haberi coeptus, et ad Syphacem legati
missi, summa ope et ipsum reparantem bellum:
quum uxor non jam, ut ante, blanditiis, satis poten-
tibus ad animum amantis, sed precibus et misericor-
dia valuisset, plena lacrimarum obtestans, ne patrem
snum patriamque proderet, iisdemque flammis Kar-
thaginem, quibus castra conflagrassent, absumi sine-
ret. Spem quoque opportune oblatam adferebant
legati : quatuor millia Celtiberorum circa urbem
nomine Abbam, ab conquisitoribus suis conducta in
Hispania, egregiae juventutis, sibi obcurrisse: et
Hasdrubalem prope diem adfore cum manu haud-
quaquam contemnenda. Igitur non benigne modo
legatis respondit, sed ostendit etiam multitudinem
agrestium Numidarum, quibus per eosdem dies arma
equosque dedisset, et omnem juventutem adfirmat

