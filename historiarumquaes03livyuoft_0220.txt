U.C. 548.
A. C. 204.

210 T. leu

que condemnatum aut consulem aut censorem fecis·
set, populum Romanum omnem, quatuor et triginta
tribus, aerarios reliquit: quod et innocentem se
condemnassent, et condemnatum consulem et cen-
sorem fecissent : neque inficiari possent, aut judicio
semel, aut comitiis bis ab se peccatum esse. Inter
quatuor et triginta tribus et C. Claudium aerarium
fore: quod si exemplum haberet bis eumdem aera-
rium relinquendi, C. Claudium nominatim se inter
aerarios fuisse relicturum. Pravum certamen nota-
rum inter censores: castigatio inconstantiae populi
censoria, et gravitate temporum illorum digna. In
invidia censores quum essent, crescendi ex his ratus
esse occasionem Cn. Baebius tribunus plebis diem
ad populum utrique dixit. Ea res consensu Pati-um
discussa est, ne postea obnoxia populari aurae cen·
sura esset.

XXXVIII. Eadem aestate in Bruttiis Clampetia
a consule vi capta, Consentia et Pandosia, et igno-
biles aliae civitates, voluntate in ditionem venerunt.
Et, quum comitiorumjam adpeteret tempus, Corne-
lium potius ex Etruria, ubi nihil belli erat, Romam
adciri placuit. Is consules C. Servilium Caepionem
et C. Servilium Geminum creavit. Inde praetoria
comitia habita: creati P. Cornelius Lentulus, P.
Quinctilius Varus, P.AElius Paetus, P. Villius Tap-
pulus. Hi duo, quum aediles plebis essent, praetores
creati sunt. Consul, comitiis perfectis, ad exerci-
tum in Etruriam rediit. Sacerdotes eo anno mor-
tui, atque in locum eorum subfecti3 Ti. Veturius
Philo flamen RIartialis, in locum M. AEmilii Regini,
qui priore anno mortuus erat, creatus inauguratus-
que: et in M. Pomponii Mathonis auguris et de-

