U.C.561.
A. C. 191.

576 T. mvn

centiamque commemorantes: et Amynander, cujus
praesentis majestas aliquos in fide continuisset, veri-
tus ne traderetur Philippo jam pridem hosti, et Ro-
manis merito tunc propter defectionem infensis,
cum conjuge ac liberis regno excessit, Ambraciam·
que se contulit: ita Athamania omnis in jus ditio·
nemque Philippi concessit. Consul, ad reficienda
maximejumenta, quae et navigatione, et postea iti-
neribus fatigata erant, paucos Larissae moratus dies,
velut renovato modica quiete exercitu Cranonem est
progressus. Venienti Pharsalus, Scotussa, et Pherae,
quaeque in eis praesidia Antiochi erant, deduntur:
ex iis interrogatiS, qui manere secum vellent, mille
volentes Philippo tradit: ceteros inermes Demetria-
dem remittit. Proernam inde recepit, et quae circa
eam castella erant. Ducere tum porro in sinum
Maliacum coepit. Adpropinquante faucibus, super
quas siti Thaumaci sunt, deserta urbe, juventus
omnis armata silvas et itinera insedit, etin agmen
Romanum ex superioribus locis incursavit. Consul
primo mittere, qui ex propinquo conloquentes deter-
rerent eos a tali furore: postquam perseverare in
incepto vidit, tribuno cum duorum signorum militi-
bus circummisso, interclusit ad urbem iter armatiS,
vacuamque eam cepit: tum, clamore ab tergo captae
urbis audito, refugientium undique ex silvis insidia-
torum caedes facta est. A Thaumacis altero die
consul ad Sperchium amnem pervenit: inde Hypa-
taeorum agros vastavit.

XV. Quum haec agebantur, Chalcide erat Antio-
chus: qui, jam tum cernens, nihil se ex Graecia,
praeter amoena Chalcide hiberna et infames nuptias,
petisse, ,Etolorum vana promissa incusare et Thoan-

,ί
i

