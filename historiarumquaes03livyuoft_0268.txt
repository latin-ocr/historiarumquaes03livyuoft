Vincunt
Romani.

258 Τ. L1v11

·firmiorque media hastatorum acies esset. lta no·
‘vum de integro proelium ortum est: quippe ad ve-
ros hostes perventum erat, et armorum genere, et
usu militiae, et fama rerum gestarum, et magnitu-
dine vel spei vel periculi pares. Sed et numero Ro-
manus superior erat, ct animo: quod jam equites,
jam elephantos fuderat: jam, prima acie pulsa, in
secundam pugnabat.

XXXV. In tempore Laelius ac Masinissa, pulsos
per aliquantum spatii secuti equites, revertentes in
aversam hostium aciem incurrere. Is demum equi-
tum inpetus fudit hostem: multi circumventi in
acie caesi: multi per patentem circa campum fuga
sparsi, tenente omnia equitatu, passim interierunt.
Karthaginiensium sociorumque caesa eo die supra
millia viginti: par ferme numerus captus est, cum
signis militaribus centum triginta tribus, elephantis
undecim. Victores ad duo millia cecidere. Han·
nibal, cum paucis equitibus inter tumultum elapsus,
Adrumetum perfugit: omnia et in proelio, et ante
aciem, priusquam excederet pugna, expertus, et
confessione etiam Scipionis, omniumque peritorum
militiae, illam laudem adeptus, singulari arte aciem
eo die instruxisse. Elephantos in prima fronte:
quorum fortuitus inpetus atquc intolerabilis vis,
signa sequi, et servare ordines, (in quo plurimum
spei ponerent) Romanos prohiberet. Deinde auxi-
liares ante Karthaginiensium aciem, ne homines
mixti ex conluvione omnium gentium, quos non fi-
des teneret, sed merceS‚ liberum receptum fugae ha-

berent: simul primurn ardorem atque inpetum ho-
stium excipientes fatigarent, 30, si nihil alind, vul-
neribus suis ferrum hostile hebetarent. Tum, ubi

 

