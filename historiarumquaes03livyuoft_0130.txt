ΠΧ). 546.

A. C. 206.

120 T. LIVII

set. Suam seditionem sine vulnere, sine sanguine
fuisse: nec ipsam atrocem, nec atroci poena dig· ’
nam: ut ingenia humana sunt ad suam cuique le-
vandam culpam nimio plus facunda. Illa dubitatio
erat, singuiaene cohortes, an universi, ad stipendium
petendum irent: inclinavit sententia, quod tutius
censebant, universos ire.

XXVI. Per eosdem dies, quibus haec illi consul-
tabant, consilinm de iis Karthagini erat: certaba-
turque sententiis, utrum in auctores tantum seditio-
nis (erant autem hi numero haud pluS, quam quin·
que et triginta) animadverteretur, an plurium sup-
plicio vindicanda tam foedi exempli defectio magis,
quam seditio, esset. Vicit sententia lenior, ut, unde
orta culpa esset, ibi poena consisteret: ad multitu-
dinem castigationem satis esse. Consilio dimisso,
ut id actum videretur, expeditio adversus Mando-
nium Indibilemque edicitur exercitui, qui Kartha·
gine erat, et cibaria dierum aliquot parare jubentur:
tribunis septem, quiet antea Sucronem ad lenien-
dam seditionem ierant, obviam exercitui missis,
quina nomina principum seditionis edita sunt3 ut
eos, per idoneos homines benigno vultu ac sermone
in hospitium invitatos sopitosque vino, vincirent.
Haud procul jam Karthagine aberant, quum ex ob-
viis auditum, postero die omnem exercitum cum M.
Silano in Lacetanos proficisci, non metu modo
omni, qni tacitus insidebat animis, liberavit eos, sed
laetitiam ingentem fecit: quod magis habituri so-
lum imperatorem, quam ipsi futuri in potestate q'us
essent. Sub occasum solis urbem ingressi sunt, ex·
ercitumque alterum parantem omnia ad iter vide-
runt. Excepti sermonibus de industria com-positis,

