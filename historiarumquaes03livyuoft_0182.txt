U. C. 547.
A. C. 205.

172 T. mvn

ut ex dignitate populi Romani adirent eas terras, ad
quas concilianda majestas nomini Romano esset,
decernunt. Legati Asiam petentes protinus Delphos
quum escendissent, oraculum adierunt, consulentes»,
ad quod negotium domo missi essent, perficiendi
ej us, quam sibi spem populoque Romano portende-
ret. Responsum esse ferunt, Per Attalum regem
compotes ejus fore, quod peterent: quum Romam Deam
devenissent, tum curarent, ut eam, qui vir optimus
Romae esset, hospitio exciperet. Pergamum ad regem
venerunt. Is legatos comiter acceptos Pessinuntem
in Phrygiam deduxit: sacrumque iis lapidem, quam
matrem Deum esse incolae dicebant, tradidit, ac de-
portare Romam jussit. Praemissus ab legatis M.
Valerius Falto nunciavit, Deam adportari : quaeren-
dum virum optimum in civitate esse, qui eam rite
hospitio exciperet. Q. Caecilius Metellus dictator
ab consule in Bruttiis comitiorum caussa dictus,
exercitusque ejus dimissus: magister equitum L.
Veturius Philo. Comitia per dictatorem habita.

‘Consules facti M. Cornelius Cethegus, P. Sempro-

nius Tuditanus absens, quum provinciam Graeciam
haberet. -Praetores inde creati, Ti. Claudius Nero,
M. Marcius Ralla, L. Scribonius Libo, M. Pompo-
nius Matho. Comitiis peractis, dictator sese magis-
tratu abdicavit. Ludi *Romani ter, plebeii septies
instaurati. Curules erant aediles Cn. et L. Cornelii
Lentuli. Lucius Hispaniam provinciam habebat:
absens creatus, absens eum honorem gessit. Ti.
Claudius Asellus et M. Junius Pennus plebeii aediles
fuerunt. AEdem Virtutis eo anno ad portam Cape-
nam M. Marcellus dedicavit, septimodecimo anno

