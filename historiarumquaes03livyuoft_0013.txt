T. LIVII PATAVINI

LI BER XXVII.

 

HIC status rerum Hispaniae erat. In Italia con· uc, 542<

sul Marcellus, Salapia per proditionem recepta,
Maroneam et Meles de Samnitibus vi cepit. Ad tria
millia militum ibi Hannibalis, quae praesidii caussa
relicta erant, obpressa. Praeda (et aliquantum ejus
fuit) militi concessa: tritici quoque ducenta qua-
draginta millia modium, et centum decem millia hor-
dei inventa. Ceterum nequaquam inde tantum gau-
dium fuit, quanta clades intra paucos dies accepta
est, haud procul ab Herdonea urbe. Castra ibi Cn.
Fulvius proconsul habebat, spe recipiendae Her-
doneae, quae post Cannensem cladem ab Romanis
defecerat, nec loco satis tuto posita, nec praesidiis
firmata. Negligentiam insitam ingenio ducis auge-
bat spes ea, quod labare iis adversus Poenum fidem
senserat, postquam, Salapia amissa, excessisse his
locis in Bruttios Hannibalem auditum est. Ea om-
nia, ab Herdonea per occultos nuncios delata Han-
nibali, simul curam soeiae retinendae urbis, et spem
fecere incautum hostem adgrediendi: exercitu ex·
pedite, ita ut famam prope praeveniret, magnis iti.
neribus ad Herdoneam contendit, et, quo plus ter-
roris hosti objiceret, acie instructa accessit. Par
audacia Romanus, consilio et viribus inpar, copiis
raptim eductis, conflixit ι quinta legio et sinistra alt

B 2

A. C. 210.

Cn. F ulvius
ab Hanni-

bale victus
ad Herdo-

neam.

