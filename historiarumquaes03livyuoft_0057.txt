 

 

 

LIBER XXVII· CAP. XXVIII· 47

Primi agminis erant perfugae Romanorum, et arma
Romana habebant: ii, ubi ad portam est ventum,
Latine omnes loquentes excitant vigiles, aperirique
portam jubent: consulem adesse. Vigiles, velut ad
vocem eorum excitati, tumultuari, trepidare, moliri
portam: cataracta dejecta clausa erat: eam partim
vectibus levant3 partim funibus subducunt in tan-
tum altitudinis, ut subire recti possent. Vixdum
satis patebat iter, quum perfugae certatim ruunt per
portam: et quum sexcenti ferme intrassent, remis-
so fune, quo suspensa erat, cataracta magno sonitu
cecidit. Salapitani, alii perfugas negligenter ex iti-
nere suspensa humeris, ut inter pacatos, gerentes
arma, invadunt: alii e turri ejus portae murisque
saxis, sudibus, pilis, absterrent hostem. Ita inde
Hannibal suamet ipse fraude captus abiit: profec-
tusque ad Locrorum solvendam obsidionem, quam
Cincius summa vi, operibus tormentorumque omni
genere ex Sicilia advecto, obpugnabat. Magoni,
jam haud ferme fidenti retenturum defensurumque
se urbem, prima speS, morte nunciata Marcelli, ad·
fulsit. Secutus inde nuncius, Hannibalern, Numi-
darum equitatu praemisso, ipsum, quantum adcele-
rare posset, cum peditum agmine sequi. Itaque
ubi primum Numidas edito e speculis signo adven-
tare sensit, ct ipse, patefacta repente porta, ferox
in hostes erumpit. Et primo, magis quia inproviso
id fecerat, quam quod par viribus esset, anceps cer-
tamen erat: deinde, ut supervenere Numidae, tan-
tus pavor Romanis est injectus, ut passim ad mare
ac naves fugerent5 relictis operibus machinisque,
quibus muros quatiebant. Ita adventu Hannibalis
soluta Locrorum obsidio est.

U. C. 5443
A. C. 20⁸.

Locrorum
obsidionem
solvit.

