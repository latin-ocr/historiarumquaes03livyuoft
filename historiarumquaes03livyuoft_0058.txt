U.C. 544.
A. C. 208.
Crispinus
it Ca-
puam.

[lassis
Romana
Africam
popula-
ztir.

Res Grae-
2*OEoe

48 T. mvn

XXIX. CrispinuS, postquam in Bruttios profec-
tum Hannibalem sensit, exercitum, cui collega prae-
fuerat, M. Marcellum tribunum militum Venusiam
abducere jussit: ipse, cum legionibus suis Capuam
profectus, vix lecticae agitationem prae gravitate vul-
nerum patienS‚ Romam literas de morte collegae
scripsit, quantoque ipse in diScrimine esset. Se co-
mitiorum caussa non posse Romam venire: quia nec
viae laborem passurus videretur, et de Tarento sollicitus
esset, ne ex Bruttiis Hannibal eo converteret agmen.
Legatos opus esse ad se mitti, viros prudentes: cum
quibus, quoe vellet, de republica loqueretur. Hae li-
terae recitatae magnum et luctum morte alterius con-
sulis, et metum de altero fecerunt. Itaque et Q.
Fabium filium ad exercitum Venusiam miserunt: et
ad consulem tres legati missi, Sext. Julius Caesar,
L, Licinius Pollio, L. Cincius Alimentus, quum pau-
cis ante diebus ex Sicilia redisset. Hi nunciare con-
suli jussi, ut, si ad comitia ipse Romam venire non
posset, dictatorem in agro Romano diceret comitio-
rum caussa. Si consul Tarentum profectus esset,
Q. Claudium praetorem placere in eam regionem in-
de abducere legiones, in qua plurimas sociorum ur-
bes tueri posset. Eadem aestate M. Valerius cum
classe centum navium ex Sicilia in Africam trans-
misit3 et, ad Clupeam urbem exscensione facta,
agrum late, nullo ferme obvio arniatO, vastabat.
Inde ad naves raptim praedatores recepti, quia re·
pente fama accidit, classem Punicam adventare:
octoginta erant et tres naves. Cum iis haud procul
Clupea prospere pugnat Romanus: decem et octo
navibus captiS‚ fugatis aliis, cum magna terrestri
navalique praeda, Lilybaeum rediit. Eadem astate

