U.C. 5³5.
A. C. 197.

390 T. LIVII

parte suorum, quae haud dubie vincebat, brevi cir-
cuitu dextrum cornu hostium aversum invadit. Nul-
lam aciem ab tergo adortus non turbasset, ceterum
ad communem omnium in tali re trepidationem ac-
cessit, quod phalanx Macedonum, gravis atque in-
mobilis, nec circumagere se poterat, nec hoc, qui a
fronte, paullo ante pedem referentes, tunc ultro ter-
ritis instabant, patiebantur. Ad hoc, loco etiam
premebantur, quia jugum, ex quo pugnaverant, dum
per proclive pulsos insequuntur, tradiderant hosti
ad terga sua circumducto. Paullisper in medio
caesi, deinde, omissis plerique armis, capessunt fu-
gam.

X. Philippus cum paucis peditum equitumque
primo tumulum altiorem inter ceteros cepit, ut spe-
cularetur, quae in laeva parte suorum fortuna esset ε
deinde, postquam fugam effusam animadvertit, et
omnia circa juga signis atque armis fulgere, turn et
ipse acie excessit. Quinctius, quum institisset ce-
dentibus, repente quia erigentes hastas Macedonas
conspexerat, quidnam pararent incertus, paullisper
novitate rei constituit signa : deinde, ut accepit
hunc morem esse Macedonum tradentium sese, par-
cere victis in animum habebat. Ceterum ab ignaris
militibus omissam ab hoste pugnam, et quid impe-
rator vellet, inpetus in cosdem factus, et primis cae-
sis, ceteri in fugam dissipati sunt. Rex effuso cursu
Tempe petit. Ibi ad Gonnos diem unum substitit
ad excipiendos, si qui proelio superessent. Romani
victores in castra hostium spe praedae inruunt: ve-
rum ea magna jam ex parte direpta ab AEtolis inve-
niunt. Caesa eo die octo hostium millia, quiu-
que capta. Ex victoribus septingenti ferme cecide-

 

