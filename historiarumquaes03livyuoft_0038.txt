U. C. 543.
A. C. 209.

28 T. mvn

tibus recipientibusque Bruttiis; et transcensum in
urbem est : inde et proxima refracta porta, ut fre-
quenti agmine signa inferrentur. Tum, clamore
sublato, sub ortum ferme lucis, nullo obvio armato,
in forum perveniunt : omnesque undique, qui ad
arcem portumque pugnabant, in se converterunt.
XVI. Proelium in aditu fori majore inpetu, quam
perseverantia, commissum est ς non animo, non ar-
mis, non arte belli, non vigore aut viribus corporis,
par Romano Tarentinus erat. Igitur, pilis tantum
conjectis, prius pene, quam consererent manus, ter-
ga dederunt, dilapsique per nota urbis itinera in
suas amicorumque domos. Duo ex ducibus Nico
et Democrates fortiter pugnantes cecidere. Phile-
menus, qui proditionis ad Hannibalem auctor fue-
rat, quum citato equo ex proelio avectus csset3 va-
gus paullo post equus errans per urbem cognitus3
corpus nusquam inventum est: creditum vulgo est,
in puteum apertum ex equo praecipitasse. Kartha-
lonem autem, praefectum prresidii Punici, cum com-
memoratione paterni hospitii, positis armis, venien-
tem ad consulem,- miles obvius obtruncat. Alii
alios passim sine discrimine armatos, inermes, cae-
dunt, Karthaginienses Tarentinosque pariter. Brut—
tii quoque multi interfecti, seu per errorem, sen ve·
tere in eos insito odio, seu ad proditionis famam (ut
vi potius atque armis captum Tarentum videretur)
exstinguendam. Tum ab czede ad diripiendam ur-
bem discursum : millia triginta servilium capitum di·
cuntur capti: argenti vis ingens facti signatique : auri
octoginta tria millia pondo : signa tabulaeque, prope
ut Syracusarum ornamenta aequaverint. Sed majore
animo generis ejus praeda abstinuit Fabius, quam

 

