LIBER xxvn. CAP. xxxvll. 59

LIaricae3 item Atellae murum et portam de coelo U,C. 545.
tacta. Minturnenses, terribilius quod esset, adjicie- A· C· 2⁰⁷·
bant, sanguinis rivum in porta fluxisse: et Capuae
lupus, noete portam ingressus, vigilem laniaverat.
Haec procurata hostiis majoribus prodigia, et sup-
plicatio diem unum fuit ex decreto pontificum: inde
iterum novemdiale instauratum, quod in Armilustro
lapidibus visum pluere. Liber-atas religione mentes
turbavit rursus nunciatum, Frusinone infantem na-
tum esse quadrimo parem : nec magnitudine tam mia
randum, quam quod is quoque, ut Sinuessae biennio
ante, incertus, mas an femina esset, natus erat. Id
vero aruspices, ex Etruria adciti, foedum ae turpe
prodigium dicere: extorrem agro Romano, procul
terrae contactu, alto mergendum. Vivum in arcam
condidere, provectumque in mare projecerunt. De-
crevere item pontifices, ut virgines ter novenae, per
urbem euntes, carmen canerent. Id quum in Jovis
Statoris aede discerent, conditum ab Livio poeta,
carmen, tacta de coelo aedes in Aventino Junonis'
Reginae: prodigiumque id ad matronas pertinere,
aruspices quum respondissent, donoque Divam pla-
candam esse5 aedilium curulium edicto in Capito·-
lium convocatae, quibus in urbe Romana, intraque
decimum lapidem ab urbe, domicilia essent, ipsae
inter se quinque et viginti delegerunt, ad quas ex
dotibus stipem conferrent. Inde donum pelvis aurea
facta, lataque in Aventinum, pureque et caste a ma-
tronis sacrificatum. Confestim ad aliud sacrificium
eidem Divae ab decemviris edicta dies, cujus ordo
talis fuit : ab aede Apollinis boves feminae albae duae
porta Carmentali in urbem ductae: post eas duo

signa cupressea sunonis Reginae portabantur: tum
D 6

