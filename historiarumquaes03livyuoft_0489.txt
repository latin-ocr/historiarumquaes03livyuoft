:za—*Q

LIBER XXXIV· CAP. XLII. 479

millia militum, capta plus quatuor millia es-
sent.

XLII. Eodem fere tempore et a T. Quinctio de
rebus ad Lacedaemonem gestiS‚ et ab M. Porcio
consule ex Hispania literae adlatae: utriusque no-
mine in dies ternos supplicatio a senatu decreta est.
L. Valerius consul, quum post fusos circa Litanam
silvam Boios quietam provinciam habuisset, comi-
tiorum caussa Romam rediit3 et creavit consules
P. Cornelium Scipionem Africanum iterum et Ti.
Sempronium Longum. Horum patres primo anno
secundi Punici belli consules fuerant. Praetoria inde
comitia habita: creati P. Cornelius Scipio, et duo
Cu. Cornelii, Merenda et Blasio, et Cn. Domitius
Ahenobarbus, et Sex. Digitius, et T. Juventius
Thalna. Comitiis perfectis, consul in provinciam
rediit. Novum jus eo anno a Ferentinatibus tenta-
tum, ut Latini, qui in coloniam Romanam nomina
dedissent, cives Romani essent. Puteolos, Saler-
numque, et Buxentum adscripti coloni, qui nomina
dederant, quum ob id se pro civibus Romanis fer-
rent, senatus judicavit, non esse eos cives Roma·
nos.

XLIII. Principio anni, quo P. Scipio Africa·
nus iterum et Ti. Sempronius Longus consules
fuerunt, legati Nabidis tyranni Romam vene-
runt. Iis extra urbem in aede Apollinis senatus
datus est: pax, quae cum T. Quinctio convenisset,
ut rata esset, petierunt, inpetraveruntque. De pro·
vinciis quum relatum esset, senatus frequens ln eam
sententiam ibat3 ut, quoniam in Hispania et Mace-
donia debellatum foret, consulibus ambobus Italia
provincia esset. Scipio, satis esse Itaziae unum cem·
sulem, censebat z alteri decernendam Macedoniam esee.

U. C. 5⁵7·
A. C. 195.

U. C. 558.
A. C. 194·

